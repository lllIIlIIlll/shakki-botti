### Viikko 1

Ensimmäisellä viikolla aikaa kului aiheen etsintään ja ohjelmointikielen valitsemiseen. Myös kurssimateriaalin läpikäyminen vei yllättävän paljon aikaa. Aiheen löydyttyä latasin aluksi shakkiaihetta varten tarjolla olevan ai-platformin ja tutustuin siihen tehdyn shakkibotin toimintaan. Tämän jälkeen toteutin vastaavanlaisen yksikertaisen botin ymmärtääkseni niiden toimintaa paremmin.

Ohjelma on edistynyt hitaasti. Tällä hetkellä siihen on vain kovakoodattu ensimmäisen siirron jälkeinen vastaus, koska suurin osa ajasta kului siihen että sain oman version kommunikoimaan ai-platformin kanssa.

Tällä viikolla opin ai-platformin kanssa työskentelystä, Minimax-algoritmista ja alfa-beta-karsinnasta. Epäselvää on vielä miten shakkilaudan tilaa päivitetään ja kuinka minimax-algoritmi toimii sen kanssa. Myös laillisten siirtojen löytäminen on epäselvää. Näihin en ole vielä päässyt kunnolla perehtymään, mutta varmasti selkenevät ensi viikolla.

Seuraavaksi toteutan shakkilaudan tilan hallinnan, jota ohjelma käyttää laillisten siirtojen etsimiseen ja pystyy vastaamaan useammin kuin yhden kerran.

Mitä mieltä ohjaaja on ohjelmointikielestä? Olen juuri suorittanut funktionaalisen ohjelmoinnin kurssit ja Haskell on tuoreessa mielessä, mutta kyseessä on silti minulle uusi kieli. Pythonin mieleenpalauttaminen veisi myös aikaa ja se tuntuu melkeimpä yhtä isolta haasteelta tässä kohtaa.

### Tuntikirjanpito

12.3 - 3h - Aloitusluento ja aiheisiin tutustuminen  
13.3 - 2h - Minimaxiin ja alfa-beta-karsintaan tutustuminen. Aiheen ja ohjelmointikielen valinta.  
14.3 - 2h - Määrittelydokumentti. Harjoitustyön alustus.  
15.3 - 6h - Aloitin shakkibotin koodaamisen.
